<div id="tl-accordion">

    <h2 id="dBAdBC"><span class="poundingvolume"></span>Wat is dB(a), wat is dB(c)?</h2><div>

        <h3>dB(a)</h3>
        <p>Mensen hebben een beperkt gehoor. Niet alleen in de hoogte (hondenfluitjes), ook bij lage tonen onder 1000Hz neemt de gevoeligheid geleidelijk af.<br>
        Een standaard geluidsmeter zou alle geluid even zwaar wegen, ook de bastonen die in de muziekbeleving een grote rol spelen.
        Het totale volume dat een festival mag voortbrengen zou beperkt worden door tonen die de omwonenden minder goed kunnen horen, en dat vindt men niet eerlijk.
        Het karakter van Dance-, House-, Trance- of Hardcore-festivals zou verdwijnen als de bas grootdeels zou worden weggefilterd. <br>
        Daarom wordt er bij evenementen gewerkt met een filter dat de meting corrigeert op de beperking van het menselijk oor; de A-weging.<br>
        Beperking van de geluidsuitstoot is dus in ieder geval gevat in een norm in <a href="https://nl.wikipedia.org/wiki/DB(A)" target="_blank">dB(a)</a> </p>
        <img  class="img-responsive tl-imageright" width="300px" height="auto" src="./img/AWeging.png"></img>
        <p>Hoe hoger de toon, hoe minder correctie. De schaal is niet linear, dus voor het merendeel van het geluidsspectrum geldt geen correctie.<br>
        In de toonregeling van een evenement mogen tonen van 100Hz ongeveer 20 decibel harder klinken dan tonen hoger dan 1000Hz. De decibelschaal is ook niet linear; iedere 3 decibelverhoging is fysiek gezien een verdubbeling van de energie. 20 dB is fysiek ruim 6 maal harder, terwijl het menselijk oor het ongeveer even hard waarneemt als de hogere tonen in het geluid.</p>
        <audio controls="controls" src="./media/sample100hz.mp3">je browser heeft geen audio ondersteuning</audio><legend>Een toon van 100Hz</legend>


        <h3>dB(c)</h3>
        <p>Simpel gezegd, dat is meten zonder deze correctie. De fysieke geluidsdruk wordt gemeten, en de hoeveelheid bas in de mix heeft grotere invloed op de totale meetwaarde.
        </p>

        <p>Over het algemeen wordt in de metingen en de normen uitgegaan van een gemiddelde van bijvoorbeeld 5 minuten. Dat geldt voor metingen dB(a) maar indien er een dB(c) norm is gegeven, dan geldt dat ook voor deze metingen. </p>

        <h3>Waarom ook dB(c)?</h3>
        <p>Er wordt onderkend dat er tegenwoordig in verhouding meer basgeluid nodig is om aan het karakter van bepaalde muzieksoorten recht te doen. Tot 2001 werden geluidsnormen uitsluitend aangegeven met dB(a)-waarden. Verschillende gemeenten experimenteren met het opleggen van een norm in dB(c), maar men is zoekende. <br>
        Wanneer er in verhouding veel bas in het geluid gemixt wordt heeft dat relatief weinig invloed op het totale volume, maar veel invloed op de overlast. Een begrenzing op het ongewogen geluid geeft gemeenten in zekere mate een middel ter regulering in handen. 
        </p>

        <p>De gemeenten die werken met een dB(c) geluidsnorm, tellen 15 decibel op bij de dB(a) norm.</p>

    </div>

    <h2 id="duldbaar"><span class="poundingvolume"></span>Wat is volgens beleidsmakers nog duldbaar?</h2><div>
        <p>Twintig jaar geleden is door de "Interdepartementale Commissie Geluidshinder" onderkent dat gemeenten moeite hadden met het formuleren van hun beleid, met betrekking tot geluidsnormen voor evenementen in de openlucht. Als handreiking is toen de nota "Evenementen met een luidruchtig karakter" opgesteld en deze nota wordt tot vandaag gebruikt als leiddraad in het vergunningproces.</p>

        <p>Ik zal hieraan refereren als <a href="./docs/NotaEvenementenMetEenLuidruchtigKarakter.pdf" target="_blank">nota EMELK</a>. </p>

        <p>Geluidswaardes binnen de woning van 45-50 dB(a) wordt gekenmerkt als 'zeer ernstige overlast', daarboven wordt de overlast als 'onduldbaar' beschouwd.</p>

        Over binnenshuis stoorgeluid van 50 dB(a) door nabijgelegen evenementen schreef men het volgende:
        <blockquote>"Dit zou betekenen dat men (voor het gehoor) dubbel zo luid zou moeten spreken om nog goed verstaanbaar te zijn, en minimaal het spraakniveau naar 53 dB(A) zou moeten verhogen (fysisch een verdubbeling) om nog net verstaanbaar te zijn.

        Dit is zo'n ernstige aantasting van de persoonlijke levenssfeer, dat hier de grens zou moeten liggen van wat in redelijkheid van een omwonende gevraagd kan worden te accepteren, en wat daarom kan worden gezien als de grens waarboven een geluid als "onduldbaar" kan worden gekwalificeerd."</blockquote>

        <p>Opgemerkt moet worden dat in 1996 nog geen evenementen bestonden waar de bastonen zo een groot aandeel hadden in de totale geluidsproductie. Tegenwoordig is hier wel oog voor. Het aandeel van bastonen in de geproduceerde decibellen kan uitgedrukt worden in dB(c) minus dB(a). <br>
        Het waarnemingsverschil van 15 decibel tussen dB(c) en dB(a) is algemeen aanvaard, maar wordt nergens terugvertaald naar normering binnen de woning.</p>

        <p class="tl-strong">Lager Toontje durft te stellen: In beginsel is een geluidsdruk van 65 dB(c) in de woning op argumenten van spraakverstaanbaarheid te kenmerken als 'onduldbaar'.</p>

        Het is dus goed mogelijk dat niet dB(a) maar de hoeveelheid dB(c) binnenshuis de beperkende factor is voor toegestane geluidsproductie, wanneer de muziek relatief veel bastonen bevat. <br>

    </div>

    <h2 id="meten"><span class="poundingvolume"></span>Waar wordt er gemeten?</h2><div>

        <p>Met een toelaatbare waarde van 50 dB(a) binnenshuis en een gemiddelde demping door de gevels van 20 decibel of 25 dB voor nieuwere woningen, staat de gevelnorm op 70 dB(a), nieuwbouw 75 dB(a)<br>
        Er wordt, in een ideale situatie, tijdens het gehele festival aan de gevel gemeten, en er wordt ingegrepen zodra de waardes boven de norm uitkomen. Het gaat vaak om gemiddelde waardes per 5 minuten (LAeq), en men meet bij de dichtstbijzijnde gevel.
        </p>

        <p>Volstaat dit? Waar het gaat om voorkoming van geluidsoverlast van evenementen zonder excesieve basverhouding, is de gevelmeting een goed middel om bewoners te beschermen tegen onduldbare geluidsniveaus binnenshuis. Mocht er aan de gevel meer dan 70 dB(a) gemeten worden, dan moeten de schuiven naar beneden, en kan de bewoner weer slapen/tv kijken/converseren.<p>

        <p>In de praktijk wordt vaak een andere methode gebruikt... <br>
        Een festival laat vooraf onderzoeken door een gespecialiseerd buro, hoeveel decibels zij bij het podium kan uitstoten om de dB(a) gevelnorm te respecteren. In de vergunning staat meestal de podiumnorm, deze wordt in de regel gemeten op 25 meter voor het podium. Dat meetpunt wordt aangeduidt als "Front of House", kortweg FOH. Ter regulering van de bastonen, stelt men een grens aan het verschil tussen dB(c) en dB(a) van 15 decibel. 
        </p>

        <p>Op de vraag waarom er geen gevelmetingen in dB(c) wordt gedaan, worden in de regel door de normgevende instantie 2 redenen genoemd.
        <ul>
        <li>
Een goede gevelnorm voor dB(c) is moeilijk te berekenen omdat, anders dan voor de dB(a) het geluidsniveau niet redelijk lineair daalt naarmate de afstand tot de bron groter wordt. Met dB(c) is het dus minder goed te berekenen.
        </li>
        <li>
Er is altijd Laag Frequent Geluid in de omgeving, wat wij mensen niet opmerken. Wind laat bomen en struiken ruisen, autoverkeer, industrie op afstand. Hoe verder je van een festival meet, hoe groter het aandeel 'stoorgeluiden' in de 5-minuten meting, dus hoe onzuiverder de dB(c) meting is. 
        </li>

        </p>

    </div>


    <h2 id="factoren"><span class="poundingvolume"></span>Voorkomt dit werkelijke overlast?</h2><div>
        <p>Vergunningenbeleid gaat ervan uit dat enige mate van overlast niet is te voorkomen, maar is gericht op het beperken van onduldbare overlast.<br>
        Beleidsmakers en uitvoerders gaan ervan uit dat combinatie van maatregelen volstaat. Deze aanname is echter gebouwd op een aantal vooronderstellingen.<br>
        Lees en beoordeel hier of die vooronderstellingen een goede fundering zijn voor het huidige geluidsbeleid.
        </p>
        <ul class="list-unstyled">

        <li><i id="dempingdbc"class="tl-checkmark checked"></i>
            <a href="./01dempingdbc.html">dB(c) wordt door de atmosfeer evenveel gedempt als dB(a)</a>
        </li>

        <li><i id="spraakverstaanbaarheid"class="tl-checkmark checked"></i>
            <a href="./02spraakverstaanbaarheid.html">Spraakverstaanbaarheid binnenshuis is de enige overlastmaat</a>
        </li>

        <!-- <li><i id="atmosfeer"class="tl-checkmark checked"></i>
            <a href="./atmosfeer.html">Atmosferische invloeden zijn van klein belang</a>
        </li> -->

        <li><i id="langtijdgemiddelde"class="tl-checkmark checked"></i>
            <a href="./03langtijdgemiddelde.html">Langtijdsgemiddelde norm dB(c) werkt even goed als langtijdsgemiddelde dB(a)</a>
        </li>

        <li><i id="waarnemingsverschil15db"class="tl-checkmark checked"></i>
            <a href="./04waarnemingsverschil15db.html">Waarnemingsverschil tussen dB(c) en dB(a) is altijd 15 dB</a>
        </li>

        <li><i id="refractie"class="tl-checkmark checked"></i>
            <a href="./05refractie.html">De dichtsbijzijnde gevel is de meest belaste gevel</a>
        </li>

        <li><i id="akoestischonderzoek"class="tl-checkmark checked"></i>
            <a href="./06akoestischonderzoek.html">Het akoestisch onderzoek klopt</a>
        </li>
        </ul>
    </div>


    <h2 id="stellingname"><span class="poundingvolume"></span>Stellingname</h2>
    <div>
    <p>Gekeken naar de voorgaande feiten en beweringen, moet worden geconstateerd dat voorkoming van onduldbare overlast in de woningen rondom een modern buitenfestival, met de huidige beheersingsmaatregelen onmogelijk is. </p>
    <p>
    <h4>Wij</h4>
        <ul><li>
            Omwonenden rond festival-locaties, op korte maar ook grotere afstand
        </li></ul>
    <h4>constateren</h4>
        <ul>
            <li>Dat de festivals in de open lucht meer en meer bastonen produceren, met grotere pieken en dalen dan in dB(a)</li>
            <li>Dat de in 1996 opgestelde definitie van 'onduldbare overlast' de gemeenten te weinig handvat biedt ter voorkoming van overlast</li>
            <li>Dat dB(c) een betere indicator van de hindermaat is</li>
            <li>Dat gemeenten nog steeds moeite hebben met het formuleren van normstelling.</li>
            <li>Dat gemeenten moeite hebben met het kwantificeren van de gemelde overlast.</li>
        </ul>
    <h4>en verzoeken hetvolgende:</h4>
        <ul>
            <li>Er moet worden vastgesteld welke dB(c) waarde binnenshuis nog aangemerkt kan worden als duldbaar. Hierbij moet gekeken worden naar de specifieke karaktereigenschappen van laagfrequent geluid/trillingen; Het is niet dB(a)+15dB.</li>
            <li>Rekening houdend met slechtere geveldemping demping van lage tonen, verzoeken wij een conservatieve gevelnorm op basis van de toegestane binnenshuiswaarde dB(c). Deze gevelnorm wordt uitgedrukt zowel in langtijds gemiddelden, als in maximale piekwaarde.</li>
            <li>Het niet kunnen garanderen van de dB(c) gevelnorm moet weigeringsgrond zijn voor een festivalvergunning-aanvraag.</li>
        </ul>

    </p>

    <p>Lager Toontje realiseert zich heel goed dat garanties op gevel-dB(c) in de praktijk lastig zijn. Ten eerste vanwege het feit dat op de gevel onverwacht hoge waardes kunnen staan. Er zal tijdens het gehele festival een onafhankelijk persoon moeten inschatten of een overschrijding is te wijten aan omgevingsruis of aan een nieuwe climax bij het podium.  Het moet ook mogelijk zijn anno 2016 om met nieuwe meettechnieken uit verschillende gevelmeetpunten te berekenen of volumeverhogingen afkomstig zijn van hetzefde punt (podium) of van een voorbijrijdende vrachtwagen. <br>
    Er kunnen geen garanties meer worden gegeven op toegestane uitstoot op het podium, en dat is een risico voor de festivalorganisator.
    <br>
    Ten tweede, en zeker niet minder belangrijk, het zal de uitstoot bij het podium in die mate inperken, dat veel moderne festivalgangers, zelfs zonder oordopjes, niet de ervaring krijgen waarvoor zij bereid zijn te betalen. Het is juist deze krachtige ervaring die met het lijf wordt waargenomen, al dan niet in combinatie met geestverruimende middelen, die ten grondslag ligt aan het enorme success en de groei van de stadse festivals. </p>

    <p>Lager Toontje ziet dit als een probleem van de organisaties, en niet zoals in de laatste 20 jaar als het probleem van de omwonenden.</p>

    <p>In de praktijk kan het nodig zijn de festivals verder uit de bebouwde kom te plaatsen, zonder verruiming van de geluidsnormen.</p>

    </div>


</div> <!-- Accordion -->
